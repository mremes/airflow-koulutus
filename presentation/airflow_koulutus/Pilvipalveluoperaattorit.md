Airflowssa on monipuoliset rajapinnat erilaisiin pilvipalveluihin (erityisesti AWS ja GCP), joista mainittakoon pilvessä olevat 
* tallennuspalvelut (S3, GCS),
* tietokantapalvelut (BigQuery, Redshift, Datastore, Cloud SQL),  
* serverless-koodinajopalvelut (Cloud Functions, Athena), 
* viestipalvelut (Pub/Sub, SNS) ja
* manageroidut koneoppimispalvelut (MLEngine, Sagemaker).

Vaikka nykyisessä Airflow-repositoriossa on harmillisen vähän MS Azure-palveluiden operaattoreita, niin mikään ei estä näiden luomista itse, sillä tiettävästi Azurella on kattavat Python-rajapinnat erilaisiin Azure-palveluihin – allekirjoittaneella tosin kokemusta vain DocDB Python-rajapinnasta.

